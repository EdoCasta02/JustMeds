# Dominio Applicativo

Nella città di Trento, durante il periodo di lockdown nel 2020, i cittadini hanno avuto accesso a un servizio di consegna a domicilio di farmaci. Questo servizio è diventato cruciale durante la quarantena, consentendo alle persone di ricevere i farmaci necessari senza dover lasciare le proprie abitazioni. La richiesta di questo servizio è notevolmente aumentata nel periodo successivo alla pandemia, con un aumento del 107% tra il 2021 e il 2022. Anche dopo il termine del periodo di quarantena, la domanda della popolazione è rimasta costante, dimostrando che il servizio è ancora rilevante e necessario. Inoltre, questa costanza nella domanda suggerisce che questo servizio non solo sia essenziale per chi è impossibilitato nell’andare fisicamente in una farmacia ma sia anche molto comodo per tutti i cittadini.  

Abbiamo pertanto pensato ad un servizio web che permetta a chiunque di scegliere ed ordinare un farmaco o un prodotto farmaceutico disponibile presso le diverse farmacie della città in modo da riceverlo a casa propria in breve tempo. Da un lato, dunque, il servizio garantisce la consegna a domicilio, minimizzando gli spostamenti per coloro in difficoltà, ma dall’altro offre la possibilità, per esempio ai giovani e agli studenti, di trarre compenso svolgendo il ruolo di rider, andando quindi a ritirare il prodotto in farmacia e portandolo alla destinazione finale.

## Obiettivi del Progetto

- **Implementare la consegna a domicilio dei farmaci:** Rendere accessibile l’ottenimento di farmaci e prodotti farmaceutici, tramite un servizio di delivery, senza doversi recare di persona in farmacia.

- **Fornire un catalogo dei farmaci con ricerca:** Rendere disponibile la ricerca dei farmaci da ordinare con, in allegato, il rispettivo prezzo di riferimento secondo l’AIFA (Agenzia Italiana del Farmaco).

- **Garantire la possibilità di ricevere farmaci con ricetta:** Dare la possibilità all’utente, durante la fase di ordinazione, di ordinare farmaci soggetti a prescrizione inserendo il codice NRE associato alla ricetta medica. Questo codice NRE, unico per ogni prescrizione medica, consente al sistema di gestire e identificare le ricette di diversi tipi, inclusi quelli per ricette rosse, bianche ed elettroniche. Una volta inserito il codice NRE, il sistema lo trasmette in modo sicuro alla farmacia, consentendo al farmacista di accedere in modo telematico alla prescrizione medica e verificare la sua validità.

- **Facilitare il monitoraggio dell’ordine per l’utente:** Implementare la possibilità per l’utente di controllare lo stato di avanzamento dell’ordine e l’orario di consegna previsto.

- **Interfacciare utente, rider e farmacia:** Relazionare utente e rider con un sistema di abbinamento affinché venga percorsa la minor distanza possibile tra rider – farmacia – casa dell’utente. 

- **Garantire il rispetto della privacy dell’utente:** Sfruttare un approccio tale da rispettare i dati sensibili di chi effettua l’ordine tramite l’utilizzo di codici QR che il rider può mostrare in farmacia per poter ritirare l’ordine.

- **Gestire il pagamento dell’ordine:** Implementare un sistema di gestione dell’importo finale che l’utente dovrà pagare, includendo un eventuale sovrapprezzo della farmacia sul prezzo di listino e la commissione per il rider.

- **Gestire i feedback e valutazioni:** Creare un sistema che consenta agli utenti di lasciare feedback e valutazioni sul servizio ricevuto, sia per la farmacia che per il rider, al fine di migliorare continuamente la qualità del servizio.

- **Fornire opzioni di consegna urgente:** Implementare un servizio di consegna urgente per gli ordini che richiedono una consegna rapida, ad esempio per farmaci salvavita o urgenti.

- **Gestire gli ordini per il rider:** Implementare un sistema di gestione degli ordini tale che il rider possa visualizzare una lista di ordini disponibili da accettare, ordinati secondo la minor distanza.

- **Gestire il compenso del rider:** Garantire una corretta retribuzione per il rider proporzionale alla distanza tra la farmacia scelta dall’utente e la sua abitazione.

- **Gestire le segnalazioni e richieste di assistenza clienti:** Implementare un modulo di contatto che permetta agli utenti di inviare richieste di assistenza o segnalazioni al team di supporto, allegando eventuali documenti o screenshot rilevanti ordini, ecc.).

- **Punti Fedeltà:** Implementare un sistema di punti fedeltà per premiare gli utenti con sconti o benefici in base alla frequenza e alla quantità dei loro acquisti.
